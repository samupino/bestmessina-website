# Parti con BEST

## I Corsi BEST

Ogni anno i diversi gruppi BEST locali sparsi per l’Europa organizzano un corso, della durata di circa una settimana. Tali corsi possono svolgersi in 4 fondamentali periodi dell’anno, a discrezione del gruppo organizzatore, ed in pieno rispetto delle regole di BEST: Autumn, Winter, Spring, Summer. Ecco cosa questi corsi ti offrono:

- Visita in aziende, impianti industriali e centri di ricerca;
- Possibilità di prendere parte a Case Study;
- Seguire lezioni in lingua inglese che coprono molti settori tecnologici diversi: informatica, robotica, chimica, biologia, economia, marketing e gestione ecc.;
- Ricevere crediti europei ECTS, per cui tali corsi saranno riconosciuti nella tua carriera accademica e varranno crediti formativi.

Per vedere tutti i corsi, consulta questa pagina: [BEST Courses](https://www.best.eu.org/courses/list.jsp).

Ricorda: pagherai solo il viaggio; non vitto, alloggio e tutto il resto!!! E’ un’opportunità unica per conoscere l’Europa ed accrescere il proprio bagaglio culturale oltre a migliorare il tuo curriculum!

## Come faccio a partire per questi corsi?

### 1. Requisiti

Devi essere uno studente iscritto all’Università di Messina, frequentante un corso di studi scientifico-tecnologico (Ingegneria, Scienze, …)

### 2. Registrare un account BEST

Vai alla pagina di registrazione su https://www.best.eu.org/account/registration.jsp e clicca su “I accept the terms of registration as given above”. Dopo aver inserito nome (first name), cognome (last name), indirizzo email, sesso, data di nascita e cittadinanza invia la registrazione. Riceverai una email di conferma da BEST IT Support con la password (che potrai cambiare quando vuoi) per accedere all’account.

Il secondo passo è loggarti sul sito e continuare la procedura di identificazione, altrimenti il tuo account non sarà ancora valido. Pertanto clicca su “Activating your account for Courses” e procedi compilando i campi richiesti. Nel campo Università, se sei uno studente dell’ateneo messinese, scegli: “Italy – University of Messina“, altrimenti la tua registrazione andrà altrove e noi non potremo aiutarti (e tu non potrai partire).

Nota bene: nel campo “Student Identifier” metti la tua matricola.

### 3. Convalidare il tuo account

Una volta completata la tua iscrizione al sito, non ti resta che mandare una mail al gruppo locale BEST Messina messina@BEST-eu.org in cui allegare

Un certificato di iscrizione all’Università di Messina per l’anno corrente. Puoi trovarlo su Esse3 in

- `Segreteria > Iscrizioni > Stampa domanda di iscrizione` OPPURE
- `Segreteria > Certificati > Autocertificazione Anni iscrizione`

Una ricevuta dell’ultimo bollettino pagato all’Università di Messina, serve per certificare il tuo status di studente. Puoi trovarlo su Esse3 in

- `Segreteria > Pagamenti > Tassa di immatricolazione (numero fattura) > Stampa quietanza di pagamento` OPPURE
- `Segreteria > Certificati > Autodichiarazione Tasse per anno solare – anno 20XX`

In questo modo il tuo account verrà convalidato, e potrai mandare le tue candidature per i corsi.

### 4. Inviare la domanda di partecipazione agli eventi di tuo interesse

I BEST courses sono il cuore degli eventi BEST e sono divisi in categorie: on Technology, on Career Related Skills, on Applied Engineering. In ogni stagione (Winter, Spring, Summer, Autumn) puoi fare richiesta per partecipare a 6 eventi, tra cui non più di 3 BEST Course.

La selezione viene fatta dagli studenti del gruppo organizzatore sulla base di una domanda, formata da tre campi principali. Il primo riguarda eventuali corsi da te seguiti che abbiano una qualche relazione con l’argomento dell’evento al quale stai facendo richiesta (ma non è indispensabile). Il secondo è il vero fulcro della domanda: la Motivation Letter, per la quale ti consigliamo di consultare [la nostra guida](../the_motivation_letter/). Con questa lettera dovrai convincere gli organizzatori che sei proprio tu la persona giusta per il loro evento! Niente media sugli esami quindi, solo la tua capacità di mettere nero su bianco la voglia che hai di scoprire l’Europa! Trovi lo spazio per compilarla seguendo le istruzioni all’interno del tuo account BAS. Il terzo campo consiste di tre domande a cui rispondere, alcune delle quali inerenti al corso che vorrai seguire, e che sono importanti per testare le tue motivazioni! Cerca di essere originale!

### 5. Aspettare la selezione e confermare

Circa due settimane dopo la scadenza delle domande sarà resa pubblica la lista degli studenti scelti per partecipare agli eventi: ognuno può essere scelto per un corso e per un numero non limitato di altri eventi. Se non sei più intenzionato a partire, non ti preoccupare: comunicacelo e non succederà nulla, potrai sempre fare domanda per eventi futuri. Se invece sei sempre più convinto ad immergerti in una avventura BEST e confermi la tua partecipazione dovrai versarci un deposito di 50 euro, che ti ridaremo dopo che sarai tornato da questa fantastica esperienza.

### 6. Incrocia le dita

Non esiste una ricetta 100% sicura per essere selezionati… L’unica certezza è che tentar non nuoce! Tuttavia ci sono consigli che è bene seguire per aumentare le proprie probabilità. Per questo ti suggeriamo di leggere la nostra guida su come scrivere una Motivation Letter.

## Ulteriori informazioni

Non perdere questa occasione!!! Potrai scoprire l’Europa, imparare e divertirti. Per qualsiasi altro problema o dubbio non esitare a contattarci via mail a messina@BEST-eu.org, e/o alla nostra pagina Facebook BEST Messina. Troverai studenti come te, che saranno disponibili a darti una mano e tutti i chiarimenti necessari.
